40 1 TRACTATUS DE PAPA.

ritualia in vita ista politica exerceri non possunt. Unde apos-
tolis dicentibus : Dimitte turbas ut sibi emant escas, Dominus
respondit: Non habent necesse ire ε date vos illis manducare.
Tertio... — Ad primum ergo est dicendum, quod per illud
dictum : Reddite quae sunt ,Caesaris Caesari, et quae sunt Dei
Deo, non subtrahitur potentia temporalium a Papa; sed datur
intelligi quae esse debeat justitia legalis, ut unicuique reddat
quod suum est. Modo quo dicit apostolus (ad Romanos xm) :
Reddite omnibus debita, cui tributum tributum, cui vectigal
vectigal, cui honorem honorem, et cui timorem timorem.
Imperantibus autem et regibus reddenda sunt· corporalia,
quasi pro stipendiis ipsorum, quia ministri Dei sunt, ut dicit
apostolus. Tenentur enim Ecclesias Dei defendere et christia—
num populum et rempublicam in pace conservare. Pro quo
ministerio stipendiandi sunt thesauro Ecclesiae corporali;
quia quodam jure naturae et divino, pro tali ministerio de-
betur eis tale stipendium temporale... Ergo ex tali jure re-
gum et imperatorum accipiendi stipendia non arguitur Pa-
pam non habere potestatem temporalium et corporalium, sed
potius oppositum; quod sunt reges et imperatores quasi mi-
, nistri et stipendiarii ipsius Papae et ipsius Ecclesiae, et per
eum stipendiandi sunt thesauro corporali ipsius Ecclesiae,
pro pace et defensione ejusdem, secundum taxationem ip-
sius Nec aliter sunt in statu salutiS, si ultra stipendia eis
taxata volunt bona temporalia a fidelibus subripere. »
Excerptum ex articulo 2 quaestionis xx. —— «Utrum per po—
testatem clavium Papa praesit temporalibus et spiritualibus.
-Ad secundum sic proceditur : videtur enim quod Papa per
potestatem clavium non praesit spiritualibus et temporalibus,
Quia potestate clavium non aperitur nisi regnum coelorum,
potestas vero temporalis aperit regnum terrenum. Non ergo

Papa praeest temporalibus potestate clavium... — Respon-
detur dicendum, quod sicut duplex est vita, temporalis et

aeterna, ita duplex regimen animae et spiritualis naturae de-

