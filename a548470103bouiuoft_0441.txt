PARS OCTAVA. 41¹1

et definienteS, typum et formam secuturis conciliis generali-
bus indidisse. Ab isto proinde concilio ad alia similia valere
illationem. Jam vero in ista synodo facta est definitio ab
apostolis assentiente Petro, seu potius Petro ante omnes de-
finienti assentientibus. Et adhibita fuit formula Visum est.
s Spiritui sancto et nobiS, ex qua certum est ipsos habuisse in·
3 fallibilitatem‚ eamque sibi tribuisse. Igitur in quolibet simili
concilio, id est, quando congregandi Episcopi definient assen-
tiente Romano pontifice, non deerit Spiritus sancti assistentia;
id est, non deerit infallibilitatis pl‘aerogativa. — Duos alios
scripturae textus allegatos vide a Suaresio (de Fide, disp. V,
sect. vn, n. 6).

Probatur 2⁰ ea: perpetua Patriam traditione, ac totius Ecclesiae
persuasione. —- Ipsamet concilia generalia sibi apertissime tri-
buunt infallibilitatem, necnon potestatem obligandi ad cre-
dendum definitionibus suis; siquidem renuentes credere tan-
quam haereticos suh anathemate damnant. Et quamvis dictam
infallibilitatem et potestatem non sibi tribuant absque Ro-
mani Pontificis approbatione, siquidem per ejusmodi appro-
bationem procurant decreta sua roborari, tamen sibi omnino
tribuunt cum assentientem habent Romanum Episcopum. Et
pariter Patres generalium conciliorum judicia, quibus non de-
fuit Romani Pontificis assensuS, censent infallibilia prorsus et
immutabilia. lta ut etiam sanctus Gregorius Magnus dixerit,
quatuor prima generalia concilia, quatuor evangeliorum in-
star esse recipienda. Et sanctus Augustinus docuit in defini-
tionibus generalium conciliorum audiri totius Ecclesiae sen-
sum; disputare autem de eo quod universa Ecclesia sentit,
insolentissimae (tententiae eidem Augustino visum est. Unde nisi
infallibiles revera forent generales synodi, in suis circa tidem
et mores definitionibus, assentiente Papa editis, dicendum so-
retal) octodecim saeculis errasse perpetuo Patres, errasse per-
petuo universam Ecclesiam3 seu potius ab octodecim saeculis
- del'ecisse veram Christi Ecclesiam, utpote contra quam prae-
111. 2⁷

